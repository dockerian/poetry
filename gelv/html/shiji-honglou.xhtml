<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title>红楼诗钞</title>
<link href="../Styles/shiji.css" rel="stylesheet" type="text/css"/>
<style type="text/css">
hr {
  border-color: dimgray;
  border-bottom-style: dotted;
  border-bottom-width: 0.25em;
  line-height: 2.5em;
  margin: 1em 33%;
}
</style>
</head>
<body>
<a name="toc_top"></a>
<h1 class="biankuang"><span>红楼诗钞</span></h1>

<div class="center">
<a href="#honglou-wulv">五律</a> |
<a href="#honglou-qigu">七古</a> |
<a href="#honglou-qilv">七律</a> |
<a href="#honglou-ciqu">词曲</a>
</div>

<h2>红楼梦诗钞八十七首</h2>
<p class="author">紹興竺暉宇昕編　　　　舟山堂藏</p>
<p class="spbr"><br/></p>
<h4>题石头记</h4>
<p class="poem">满纸荒唐言，一把辛酸泪。都云作者痴，谁解其中味。</p>
<p class="spbr"><br/></p>

<h3 id="honglou-wulv">五言律诗　<span class="shou">十首</span></h3>
<p class="spbr"><br/></p>
<h4>中秋</h4>
<p class="poem">未卜三生愿，频添一段愁。闷来时敛额，行去几回头。自顾风前影，谁堪月下俦。蟾光如有意，先上玉人楼。</p>
<p class="spbr"><br/></p>
<h4>春梦集句</h4>
<p class="poem">春梦随雲散，飞花逐水流。百芳魂艳艳，千载荡幽幽。风月情为种，红尘意未酬。奉言众儿女，何必觅闲愁。</p>
<p class="spbr"><br/></p>
<h4>大观园题世外桃源</h4>
<p class="poem">宸游增悦豫，仙境别红尘。借得山川秀，添来气象新。香融金谷酒，花媚玉堂人。何幸邀恩宠，宫车过往频。</p>
<p class="spbr"><br/></p>
<h4>大观园题杏帘在望</h4>
<p class="poem">杏帘招客饮，在望有山庄。菱行鹅儿水，桑榆燕子梁。一畦春韭熟，十里稻花香。盛世無饥馁，何须耕织忙。</p>
<p class="spbr"><br/></p>
<h4>大观园题怡红快绿</h4>
<p class="poem">深庭长日静，两样出婵娟。绿蜡春犹卷，红妆夜未眠。凭栏垂绛袖，倚石护清烟。对立东风里，主人应解怜。</p>
<p class="spbr"><br/></p>
<h4>大观园题蘅芷清芬集句</h4>
<p class="poem">软衬三春草，柔拖一缕光。轻烟迷曲径，冷翠湿衣裳。滴露生阶水，穿帘碍鼎香。莫摇分碎影，好梦正初长。</p>
<p class="spbr"><br/></p>
<h4>真真女子</h4>
<p class="poem">昨夜红楼梦，今宵水国吟。岛雲蒸大海，岚气接丛林。月本無今古，情缘自浅深。汉南春历历，焉得不关心。</p>
<p class="spbr"><br/></p>
<h4>红楼集句十六韵</h4>
<p class="poem">蹁跹离柳坞，袅娜出花房。行处鸟惊树，回时影度廊。荷衣环佩响，仙袂麝兰香。靥笑春桃晕，唇含榴齿芳。蛾眉颦似语，莲步欲分行。来去嗔宜喜，徘徊飞若扬。纤腰弱风舞，珠翠嫩鹅黄。美质冰清润，华服闪烁张。艳香培玉篆，凤翥起龙翔。落雁雲流动，沉鱼目发光。冬梅晴绽雪，秋蕙暗披霜。松静生空谷，霞明映晚塘。佳人临曲沼，冷月射寒江。国色惭西子，天娇愧王嫱。瑶池时有宴，紫府羡無双。集句红楼赋，搜罗好梦长。</p>
<p class="spbr"><br/></p>
<h4>咏雪联句</h4>
<p class="poem">一夜北风紧，开门雪尚飘。入泥怜洁白，匝地惜琼瑶。有意荣枯草，無心饰萎苗。价高村酿熟，年稔府粱饶。葭动灰飞管，阳回斗转杓。寒山已失翠，冻浦不生潮。易挂疏枝柳，难堆破叶蕉。麝煤融宝鼎，绮袖笼金貂。光夺窗前镜，香粘壁上椒。斜风仍故故，清梦转聊聊。何处梅花笛，谁家碧玉箫。龟愁坤轴陷，龙战阵雲销。野岸回孤棹，吟鞭指灞桥。赐裘怜抚戍，加絮念征徭。沟壑审夷险，枝柯怕动摇。皑皑轻趁步，剪剪舞随腰。苦茗成新赏，孤松订久邀。泥鸿从印迹，林斧或闻樵。伏象千峰凸，盘蛇一径遥。花缘经冷结，色岂畏霜凋。深院惊寒雀，空山泣老雕。阶台随上下，池水任浮漂。照耀临清晓，缤纷入永宵。诚忘三尺素，瑞释九重霄。僵卧谁相问，狂游客喜招。天机断缟带，海市失鲛绡。寂寞封台榭，清贫怀箪瓢。烹茶水渐沸，煮酒叶难烧。没帚山僧扫，埋琴稚子挑。石楼闲睡鹤，锦被暖亲猫。月窟翻银浪，霞城隐赤标。沁梅香可嚼，淋竹醉堪调。或湿鸳鸯带，时凝翡翠条。無风仍脉脉，不雨亦潇潇。欲志今朝乐，凭诗祝舜尧。</p>
<p class="spbr"><br/></p>
<h4>中秋联句</h4>
<p class="poem">三五中秋夜，清游拟上元。撒天箕斗灿，匝地管弦繁。几处狂飞盏，谁家不启轩。轻寒风剪剪，良夜景暄暄。蜡烛辉琼宴，觥筹乱绮园。分曹尊一令，射覆听三宣。骰彩红成点，传花鼓滥喧。晴光摇院宇，素彩接乾坤。赏罚無宾主，吟诗序仲昆。构思时倚槛，拟句或依门。酒尽情犹在，更残乐已谖。渐闻笑语寂，空剩桂香痕。阶露团朝菌，庭烟敛夕垣。秋湍泻石髓，风叶聚雲根。宝月情孤洁，银蟾气吐吞。药催灵兔捣，人向广寒奔。隔岸邀织女，乘槎访帝孙。盈虚轮莫定，晦朔魄空存。壶漏声将涸，窗灯焰已昏。寒塘渡鹤影，冷月葬诗魂。香篆销金鼎，冰脂腻玉盆。箫憎劳妇泣，衾倩侍儿温。空帐悲文凤，闲屏设彩鸳。露浓苔更滑，霜重竹难扪。犹步萦纡沼，还登寂寞原。石奇神鬼缚，木怪虎狼蹲。龟背朝光透，屋檐晓露屯。振林千树鸟，啼谷一声猿。路熟焉忘径，泉知不问源。钟鸣栊翠寺，鸡唱稻香村。有兴悲何极，無愁意岂烦。芳情只自遣，雅趣向谁言。彻旦休云倦，烹茶更细论。</p>
<p class="spbr"><br/></p>
<p class="right"><a href="#toc_top" class="noprint">⇑</a></p>


<h3 id="honglou-qigu">七言古诗　<span class="shou">十九首</span></h3>
<p class="spbr"><br/></p>
<h4>大观园题咏</h4>
<h4 class="futi">旷性怡情（迎春）</h4>
<p class="poem">园成景备特精奇，奉命羞题额旷怡。谁信世间有此境，游来宁不畅神思？</p>
<h4 class="futi">文章造化（惜春）</h4>
<p class="poem">山水横拖千里外，楼台高起五云中。园修日月光辉里，景夺文章造化功。</p>
<h4 class="futi">万象争辉（探春）</h4>
<p class="poem">名园筑出势巍巍，奉命何惭学浅微。精妙一时言不出，果然万物生光辉。</p>
<p class="spbr"><br/></p>

<h4>紫菱洲歌</h4>
<p class="poem">池塘一夜秋风冷，吹散芰荷红玉影。蓼花菱叶不胜愁，重露繁霜压纤梗。不闻永昼敲棋声，燕泥点点污棋枰。古人惜别怜朋友，况我今当手足情！</p>
<p class="spbr"><br/></p>

<h4>秋窗风雨夕</h4>
<p class="poem">秋花惨淡秋草黄，耿耿秋灯秋夜长。已觉秋窗秋不尽，那堪风雨助凄凉！助秋风雨来何速！惊破秋窗秋梦绿。抱得秋情不忍眠，自向秋屏移泪烛。泪烛摇摇爇短檠，牵愁照恨动离情。谁家秋院无风入？何处秋窗无雨声？罗衾不奈秋风力，残漏声催秋雨急。连宵脉脉复飕飕，灯前似伴离人泣。寒烟小院转萧条，疏竹虚窗时滴沥。不知风雨几时休，已教泪洒窗纱湿。</p>
<p class="spbr"><br/></p>

<h4>题旧帕三首</h4>
<p class="poem">眼空蓄泪泪空垂，暗洒闲抛却为谁？尺幅鲛绡劳解赠，叫人焉得不伤悲！</p>
<p class="poem">抛珠滚玉只偷潸，镇日无心镇日闲，枕上袖边难拂拭，任他点点与斑斑。</p>
<p class="poem">彩线难收面上珠，湘江旧迹已模糊，窗前亦有千竿竹，不识香痕渍也无？</p>
<p class="spbr"><br/></p>

<h4>葬花词</h4>
<p class="poem">花谢花飞花满天，红消香断有谁怜？游丝软系飘春榭，落絮轻沾扑绣帘。闺中女儿惜春暮，愁绪满怀无释处，手把花锄出绣闺，忍踏落花来复去。柳丝榆荚自芳菲，不管桃飘与李飞。桃李明年能再发，明年闺中知有谁？三月香巢已垒成，梁间燕子太无情！明年花发虽可啄，却不道人去梁空巢也倾。一年三百六十日，风刀霜剑严相逼，明媚鲜妍能几时，一朝飘泊难寻觅。花开易见落难寻，阶前闷杀葬花人，独倚花锄泪暗洒，洒上空枝见血痕。杜鹃无语正黄昏，荷锄归去掩重门。青灯照壁人初睡，冷雨敲窗被未温。怪奴底事倍伤神，半为怜春半恼春：怜春忽至恼忽去，至又无言去不闻。昨宵庭外悲歌发，知是花魂与鸟魂？花魂鸟魂总难留，鸟自无言花自羞。愿奴胁下生双翼，随花飞到天尽头。天尽头，何处有香丘？未若锦囊收艳骨，一え净土掩风流。质本洁来还洁去，强于污淖陷渠沟。尔今死去侬收葬，未卜侬身何日丧？侬今葬花人笑痴，他年葬侬知是谁？试看春残花渐落，便是红颜老死时。一朝春尽红颜老，花落人亡两不知！</p>
<p class="spbr"><br/></p>

<h4>薛小妹新编怀古诗（十首）</h4>
<p class="spbr"><br/></p>
<h4 class="futi">赤壁怀古</h4>
<p class="poem">赤壁尘埋水不流，徒留名姓载空舟。喧阗一炬悲风冷，无限英魂在内游。</p>
<p class="spbr"><br/></p>
<h4 class="futi">交趾怀古</h4>
<p class="poem">铜铸金镛振纪纲，声传海外播戎羌。马援自是功劳大，铁笛无烦说子房。</p>
<p class="spbr"><br/></p>
<h4 class="futi">钟山怀古</h4>
<p class="poem">名利何曾伴汝身，无端被诏出凡尘。牵连大抵难休绝，莫怨他人嘲笑频。</p>
<p class="spbr"><br/></p>
<h4 class="futi">淮阴怀古</h4>
<p class="poem">壮士须防恶犬欺，三齐位定盖棺时。寄言世俗休轻鄙，一饭之恩死也知。</p>
<p class="spbr"><br/></p>
<h4 class="futi">广陵怀古</h4>
<p class="poem">蝉噪鸦栖转眼过，隋堤风景近如何。只缘占得风流号，惹出纷纷口舌多。</p>
<p class="spbr"><br/></p>
<h4 class="futi">桃叶渡怀古</h4>
<p class="poem">衰草闲花映浅池，桃枝桃叶总分离。六朝梁栋多如许，小照空悬壁上题。</p>
<p class="spbr"><br/></p>
<h4 class="futi">青冢怀古</h4>
<p class="poem">黑水茫茫咽不流，冰弦拨尽曲中愁。汉家制度诚堪叹，樗栎应惭万古羞。</p>
<p class="spbr"><br/></p>
<h4 class="futi">马嵬怀古</h4>
<p class="poem">寂寞脂痕渍汗光，温柔一旦付东洋。只因遗得风流迹，此日衣衾尚有香。</p>
<p class="spbr"><br/></p>
<h4 class="futi">蒲东寺怀古</h4>
<p class="poem">小红骨贱最身轻，私掖偷携强撮成。虽被夫人时吊起，已经勾引彼同行。</p>
<p class="spbr"><br/></p>
<h4 class="futi">梅花观怀古</h4>
<p class="poem">不在梅边在柳边，个中谁舍画蝉娟。团圆莫忆春香到，一别西风又一年。</p>

<p class="spbr"><br/></p>
<p class="right"><a href="#toc_top" class="noprint">⇑</a></p>


<h3 id="honglou-qilv">七言律诗　<span class="shou">二十七首</span></h3>
<p class="spbr"><br/></p>
<h4>春夜即事</h4>
<p class="poem">霞绡雲幄任铺陈，隔巷蛙声听未真。枕上轻寒窗外雨，眼前春色梦中人。盈盈烛泪因谁泣，点点花愁为我嗔。自是小鬟娇懒惯，拥衾不耐笑言频。</p>
<p class="spbr"><br/></p>
<h4>夏夜即事</h4>
<p class="poem">倦绣佳人幽梦长，金笼鹦鹉唤茶汤。窗明麝月开宫镜，室霭檀雲品御香。琥珀杯倾荷露滚，玻璃槛纳柳风凉。水亭处处齐纨动，帘卷朱楼罢晚妆。</p>
<p class="spbr"><br/></p>
<h4>秋夜即事</h4>
<p class="poem">绛雲轩里绝喧哗，桂魄流光浸茜纱。苔锁石纹容睡鹤，井飘桐露湿栖鸦。抱衾婢至舒金凤，倚槛人归落翠花。静夜不眠因酒渴，沉烟重拨索烹茶。</p>
<p class="spbr"><br/></p>
<h4>冬夜即事</h4>
<p class="poem">梅魂竹梦已三更，锦帜绒衾睡未成。松影一庭唯见鹤，梨花满地不闻莺。女奴翠袖诗怀冷，公子金貂酒力轻。却喜侍儿知试茗，扫将新雪及时烹。</p>
<p class="spbr"><br/></p>
<h4>白海棠诗六首</h4>
<h4 class="futi">其一</h4>
<p class="poem">斜阳寒草带重门，苔翠盈铺雨後盆。玉是精神难比洁，雪为肌骨易销魂。芳心一点娇無力，倩影三更月有痕。莫道缟仙能羽化，多情伴我咏黄昏。</p>
<h4 class="futi">其二</h4>
<p class="poem">珍重芳姿昼掩门，自携手瓮灌苔盆。胭脂洗出秋阶影，冰雪招来露砌魂。淡极始知花更艳，愁多焉得玉無痕。欲偿白帝宜清洁，不语婷婷日又昏。</p>
<h4 class="futi">其三</h4>
<p class="poem">秋容浅淡映重门，枝节攒成雪满盆。出浴太真冰作影，捧心西子玉为魂。晓风不散愁千点，宿雨还添泪一痕。独倚画栏如有意，清砧怨笛送黄昏。</p>
<h4 class="futi">其四</h4>
<p class="poem">半卷湘帘半掩门，碾冰为土玉为盆。偷来梨芯三分雪，借得梅花一缕魂。月窟仙人缝缟袂，秋闺怨女拭啼痕。娇羞默默同谁诉，倦倚西风夜已昏。</p>
<h4 class="futi">其五</h4>
<p class="poem">神仙昨日降都门，种得蓝田玉一盆。自是霜娥偏爱冷，非关倩女欲离魂。秋阴捧出何方雪，雨渍添来隔宿痕。却喜诗人吟不倦，肯令寂寞度朝昏。</p>
<h4 class="futi">其六</h4>
<p class="poem">蘅芷阶通萝薜门，也宜墙角也宜盆。花因喜洁难寻偶，人为悲秋易断魂。玉烛滴干风里泪，晶帘隔破月中痕。幽情欲向嫦娥诉，無奈虚廊月色昏。</p>
<p class="spbr"><br/></p>
<h4>菊花诗八首</h4>
<h4 class="futi">忆菊</h4>
<p class="poem">怅望西风抱闷思，蓼红苇白断肠时。空篱旧圃秋無迹，冷月清霜梦有知。念念心随归雁远，寥寥坐听晚砧迟。谁怜我为黄花瘦，慰语重阳会有期。</p>
<h4 class="futi">种菊</h4>
<p class="poem">携锄秋圃自移来，篱畔庭前处处栽。昨夜不期经雨活，今朝犹喜带霜开。冷吟秋色诗千首，醉酹寒香酒一杯。泉溉泥封勤护细，好和井径绝尘埃。</p>
<h4 class="futi">对菊</h4>
<p class="poem">别圃移来贵比金，一丛浅淡一丛深。萧疏篱畔科头坐，清冷香中抱膝吟。数去更無君傲世，看来惟有我知音。秋光荏苒休孤负，相对原宜惜寸阴。</p>
<h4 class="futi">供菊</h4>
<p class="poem">弹琴酌酒喜堪俦，几案婷婷点缀幽。隔坐香分三径露。抛书人对一枝秋。霜清纸帐来新梦，圃冷斜阳忆旧游。傲世也因同气味，春风桃李未淹留。</p>
<h4 class="futi">咏菊</h4>
<p class="poem">無奈诗魔昏晓侵，绕篱倚石自沉音。毫端蕴秀临霜写，口角噙香对月吟。满纸自怜题素怨，片言谁解诉秋心。一从陶令评章後，千古高风说到今。</p>
<h4 class="futi">问菊</h4>
<p class="poem">欲讯秋情众莫知，喃喃负手扣东篱。孤标傲世偕谁隐，一样花开为底迟？圃露庭霜何寂寞，雁归蛩病可相思？莫言举世無谈者，解语何妨话片时。</p>
<h4 class="futi">菊影</h4>
<p class="poem">秋光叠叠复重重，潜度偷移三径中。窗隔疏灯描远近，篱筛破月锁玲珑。寒芳留照魂应驻，霜印传神梦也空。珍重暗香踏碎处，凭谁醉眼认朦胧。</p>
<h4 class="futi">残菊</h4>
<p class="poem">露凝霜重渐倾欹，宴赏才过小雪时。蒂有余香金淡泊，枝無全叶翠离披。半床落月蛩声切，万里寒雲雁阵迟。明岁秋分知再会，暂时分手莫相思。</p>

<h4>红梅花</h4>
<h4 class="futi">“红”字（邢岫烟）</h4>
<p class="poem">桃未芳菲杏未红，冲寒先已笑东风。魂飞庾岭春难辨，霞隔罗浮梦未通。绿萼添妆融宝炬，缟仙扶醉跨残虹。看来岂是寻常色，浓淡由他冰雪中。</p>
<h4 class="futi">“梅”字（李纹）</h4>
<p class="poem">白梅懒赋赋红梅，逞艳先迎醉眼开。冻脸有痕皆是血，醉心无恨亦成灰。误吞丹药移真骨，偷下瑶池脱旧胎。江北江南春灿烂，寄言蜂蝶漫疑猜。</p>
<h4 class="futi">“花”字（薛宝琴）</h4>
<p class="poem">疏是枝条艳是花，春妆儿女竞奢华。闲庭曲槛无余雪，流水空山有落霞。幽梦冷随红袖笛，游仙香泛绛河槎。前身定是瑶台种，无复相疑色相差。</p>

<h4>采菊集句</h4>
<p class="poem">采菊东篱近重阳，折来镜里对红妆。淡浓神会风前影，跳脱秋生腕底香。聚叶泼成千点墨，攒花染出几丛霜。高情不入时人眼，戏笔丹青任酒狂。</p>
<p class="spbr"><br/></p>

<h4>大观园题诗二首</h4>
<h4 class="futi">文采风流</h4>
<p class="poem">秀水明山抱复回，风流文采胜蓬莱。绿裁歌扇迷芳草，红衬湘裙舞落梅。珠玉自应传盛世，神仙何幸下瑶台。名园一自邀游赏，未许凡人到此来。</p>
<h4 class="futi">凝晖争瑞</h4>
<p class="poem">芳园筑向帝城西，华日祥雲笼罩奇。高柳喜迁莺出谷，修篁时待凤来仪。文章已著宸游夕，孝化应隆归省时。睿藻仙才瞻仰处，游来宁不畅神思？</p>
<p class="spbr"><br/></p>

<h4>咏蟹三首</h4>
<h4 class="futi">（宝玉）</h4>
<p class="poem">持螯更喜桂阴凉，泼醋擂姜兴欲狂。饕餮王孙应有酒，横行公子却无肠。脐间积冷馋忘忌，指上沾腥洗尚香。原为世人美口腹，坡仙曾笑一生忙。
</p>
<h4 class="futi">（宝钗）</h4>
<p class="poem">桂霭桐阴坐举殇，长安涎口盼重阳。眼前道路无经纬，皮里春秋空黑黄。酒未敌腥还用菊，性防积冷定须姜。于今落釜成何益，月浦空余禾黍香。
</p>
<h4 class="futi">（黛玉）</h4>
<p class="poem">铁甲长戈死未忘，堆盘色相喜先尝。螯封嫩玉双双满，壳凸红脂块块香。多肉更怜卿八足，助情谁劝我千觞。对斯佳品酬佳节，桂拂清风菊带霜。
</p>
<p class="spbr"><br/></p>
<p class="right"><a href="#toc_top" class="noprint">⇑</a></p>


<h3 id="honglou-ciqu">词曲　<span class="shou">三十首</span></h3>
<p class="spbr"><br/></p>
<h4>红楼梦十二支曲</h4>
<h4 class="futi">引子</h4>
<p class="poem">开辟鸿蒙，谁为情种？都只为风月情浓。趁着这奈何天，伤怀日，寂寥时，试遣愚衷。因此上演出这怀金悼玉的《红楼梦》。</p>
<h4 class="futi">终身误</h4>
<p class="poem">都道是金玉良缘， 俺只念木石前盟。空对着，山中高士晶莹雪，终不忘，世外仙姝寂寞林。叹人间，美中不足今方信。纵然是齐眉举案，到底意难平。(黛玉，宝钗)</p>
<h4 class="futi">枉凝眉</h4>
<p class="poem">一个是阆苑仙葩，一个是美玉无瑕。若说没奇缘， 今生偏又遇着他，若说有奇缘，如何心事终虚化？一个枉自嗟呀，一个空劳牵挂。一个是水中月，一个是镜中花。想眼中能有多少泪珠儿，怎经得秋流到冬尽，春流到夏！(黛玉)</p>
<h4 class="futi">恨无常</h4>
<p class="poem">喜荣华正好，恨无常又到。眼睁睁，把万事全抛。荡悠悠，把芳魂消耗。望家乡，路远山高。故向爹娘梦里相寻告：儿命已入黄泉，天伦呵，须要退步抽身早！（元春）</p>
<h4 class="futi">分骨肉</h4>
<p class="poem">一帆风雨路三千，把骨肉家园齐来抛闪。恐哭损残年，告爹娘，休把儿悬念。自古穷通皆有定，离合岂无缘？从今分两地，各自保平安。奴去也，莫牵连。（探春）</p>
<h4 class="futi">喜冤家</h4>
<p class="poem">中山狼，无情兽，全不念当日根由。一味的骄奢淫荡贪欢媾。觑着那，侯门艳质同蒲柳，作践的，公府千金似下流。叹芳魂艳魄，一载荡悠悠。（迎春）</p>
<h4 class="futi">世难容</h4>
<p class="poem">气质美如兰，才华馥比仙。天生成孤癖人皆罕。你道是啖肉食腥膻，视绮罗俗厌，却不知太高人愈妒，过洁世同嫌。可叹这，青灯古殿人将老，辜负了，红粉朱楼春色阑。到头来，依旧是风尘肮脏违心愿。好一似，无瑕白玉遭泥陷，又何须，王孙公子叹无缘。（妙玉）</p>
<h4 class="futi">乐中悲</h4>
<p class="poem">襁褓中，父母叹双亡。纵居那绮罗丛，谁知娇养？幸生来，英豪阔大宽宏量，从未将儿女私情略萦心上。好一似，霁月光风耀玉堂。厮配得才貌仙郎，博得个地久天长，准折得幼年时坎坷形状。终久是云散高唐，水涸湘江。这是尘寰中消长数应当，何必枉悲伤！（湘云）</p>
<h4 class="futi">虚花悟</h4>
<p class="poem">将那三春看破，桃红柳绿待如何？把这韶华打灭，觅那清淡天和。说什么，天上夭桃盛，云中杏蕊多。到头来，谁把秋捱过？则看那，白杨村里人呜咽，青枫林下鬼吟哦。更兼着，连天衰草遮坟墓。这的是，昨贫今富人劳碌，春荣秋谢花折磨。似这般，生关死劫谁能躲？闻说道，西方宝树唤婆娑，上结着长生果。（惜春）</p>
<h4 class="futi">聪明累</h4>
<p class="poem">机关算尽太聪明，反算了卿卿性命。生前心已碎，死後性空灵。家富人宁，终有个家亡人散各奔腾。枉费了，意悬悬半世心，好一似，荡悠悠三更梦。忽喇喇似大厦倾，昏惨惨似灯将尽。呀！一场欢喜忽悲辛。叹人世，终难定！（凤姐）</p>
<h4 class="futi">留余庆</h4>
<p class="poem">留余庆，留余庆，忽遇恩人，幸娘亲，幸娘亲， 积得阴功。劝人生，济困扶穷，休似俺那爱银钱忘骨肉的狠舅奸兄！正是乘除加减，上有苍穹。（巧姐）</p>
<h4 class="futi">好事终</h4>
<p class="poem">画梁春尽落香尘。擅风情，秉月貌，便是败家的根本。箕裘颓堕皆从敬，家事消亡首罪宁。宿孽总因情。（秦可卿）</p>
<h4 class="futi">晚韶华</h4>
<p class="poem">镜里恩情，更那堪梦里功名！那美韶华去之何迅！再休提绣帐鸳衾。只这带珠冠，披凤袄，也抵不了无常性命。虽说是，人生莫受老来贫，也须要阴骘积儿孙。气昂昂头戴簪缨，光灿灿胸悬金印，威赫赫爵禄高登，昏惨惨黄泉路近。问古来将相可还存？也只是虚名儿与後人钦敬。（李纨）</p>
<h4 class="futi">收尾·飞鸟各投林</h4>
<p class="poem">为官的，家业凋零，（湘云）富贵的，金银散尽， （宝钗)有恩的，死里逃生，（巧姐）无情的，分明报应。（妙玉）欠命的，命已还，（迎春）欠泪的，泪已尽。(黛玉)冤冤相报实非轻，（秦可卿）分离聚合皆前定。（探春）欲知命短问前生，（元春）老来富贵也真侥幸。（李纨）看破的，遁入空门，（惜春）痴迷的，枉送了性命。（凤姐）好一似食尽鸟投林，落了片白茫茫大地真干净！</p>
<p class="spbr"><br/></p>
<h4>金陵十二钗</h4>
<h4 class="futi">（宝黛）</h4>
<p class="poem">可叹停机德（宝钗），堪怜咏絮才（黛玉）。玉带林中挂（黛玉），金簪雪里埋（宝钗）。</p>
<h4 class="futi">（贾元春）</h4>
<p class="poem">二十年来辨是非，榴花开处照宫闱。三春争及初春景，虎兕相逢大梦归。</p>
<h4 class="futi">（贾探春）</h4>
<p class="poem">才自精明志自高，生于末世运偏消。清明涕泣江边望，千里东风一梦遥。</p>
<h4 class="futi">（史湘云）</h4>
<p class="poem">富贵又何为？襁褓之间父母违。展眼吊斜辉，湘江水逝楚云飞。</p>
<h4 class="futi">（妙玉）</h4>
<p class="poem">欲洁何曾洁？云空未必空。可怜金玉质，终陷淖泥中。</p>
<h4 class="futi">（王熙凤）</h4>
<p class="poem">凡鸟偏从末世来，都知爱慕此生才。一从二令三人木，哭向金陵事更哀。</p>
<h4 class="futi">（贾惜春）</h4>
<p class="poem">勘破三春景不长，缁衣顿改昔年装。可怜绣户侯门女，独卧青灯古佛旁。</p>
<h4 class="futi">（贾迎春）</h4>
<p class="poem">子系中山狼，得志便猖狂。金闺花柳质，一载赴黄粱。</p>
<h4 class="futi">（巧姐）</h4>
<p class="poem">势败休云贵，家亡莫论亲。偶因济村妇，巧得遇恩人。</p>
<h4 class="futi">（李纨）</h4>
<p class="poem">桃李春风结子完，到头谁似一盆兰。如冰水好空相妒，枉与他人作笑谈。</p>
<h4 class="futi">（秦可卿）</h4>
<p class="poem">情天情海幻情深，情既相逢必主淫。漫言不肖皆荣出，造衅开端实在宁。</p>

<p class="spbr"><br/></p>
<h4>警幻仙子赋</h4>
<p class="poem">方离柳坞，乍出花房。但行处，鸟惊庭树，将到时，影度回廊。仙袂乍飘兮，闻麝兰之馥郁，荷衣欲动兮，听环佩之铿锵。靥笑春桃兮，云堆翠髻，唇绽樱颗兮，榴齿含香。纤腰之楚楚兮，回风舞雪，珠翠之辉辉兮，满额鹅黄。出没花间兮，宜嗔宜喜，徘徊池上兮，若飞若扬。蛾眉颦笑兮，将言而未语，莲步乍移兮，待止而欲行。羡彼之良质兮，冰清玉润，羡彼之华服兮，闪灼文章。爱彼之貌容兮，香培玉琢，美彼之态度兮，凤翥龙翔。其素若何，春梅绽雪。其洁若何，秋菊被霜。其静若何，松生空谷。其艳若何，霞映澄塘。其文若何，龙游曲沼。其神若何，月射寒江。应惭西子，实愧王嫱。奇矣哉，生于孰地，来自何方，信矣乎，瑶池不二，紫府无双。果何人哉？如斯之美也！
</p>
<hr/>

<p class="spbr"><br/></p>
<h4>西江月·批宝玉</h4>
<h4 class="futi">其一</h4>
<p class="poem">无故寻愁觅恨，有时似傻如狂。纵然生得好皮囊，腹内原来草莽。<span class="cibr"></span>　　潦倒不通世务，愚顽怕读文章。行为偏僻性乖张，那管世人诽谤！
</p>
<h4 class="futi">其二</h4>
<p class="poem">富贵不知乐业，贫穷难耐凄凉。可怜辜负好韶光，于国于家无望。<span class="cibr"></span>　　天下无能第一，古今不肖无双。寄言纨绔与膏粱：莫效此儿形状！
</p>

<p class="spbr"><br/></p>
<h4>西江月·咏絮</h4>
<p class="poem">上苑飘零似雨，隋堤点缀無穷。三春事业付东风，明月梨花一梦。<span class="cibr"></span>　　几处落红庭院，谁家香雪帘栊。江南江北一般同，偏是离人恨重。</p>
<p class="spbr"><br/></p>
<h4>南柯子·咏絮</h4>
<p class="poem">空挂纤纤缕，徒垂络络丝。也难牵住也难羁，一任东西南北各分离。<span class="cibr"></span>　　落去君休惜，飞来我自知。莺愁蝶倦晚芳时，纵是明春再见隔年期。</p>
<p class="spbr"><br/></p>
<h4>唐多令</h4>
<p class="poem">粉堕百花州，香残燕子楼。一团团逐对成逑，飘泊亦如人命薄，空缱绻，说风流。<span class="cibr"></span>　　草木也知愁，韶华竟白头！叹今生谁舍谁收？嫁与东风春不管。凭尔去，忍淹留。</p>
<p class="spbr"><br/></p>
<h4>临江仙·咏絮</h4>
<p class="poem">白玉堂前春解舞，东风卷得均匀。蜂围蝶陈乱纷纷：几曾随流水，岂必委芳尘？<span class="cibr"></span>　　万缕千丝终不改，任他随聚随分。韶华休笑本無根：好风凭借力，送我上青雲。</p>
<p class="spbr"><br/></p>

<p><br/></p>
<p><br/></p>
<p class="futi right">红楼梦诗钞全卷终</p>
<p class="right"><a href="#toc_top" class="noprint">⇑</a></p>
</body>
</html>
