<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <title>诗词格律</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
	h2 {
		page-break-before: always;
	}
	h3:nth-of-type(n+2) {
		page-break-before: always;
		margin-top: 1.5em;
	}
  </style>
</head>

<body>
<a name="toc_top"></a>
  <img class="page" src="../Images/poem-forms.jpg"/>

<h2 class="biankuang">诗词集句</h2>

<h3 id="shici-mingju">七律名篇</h3>

  <div class="center">
    <p class="shitou">积雨辋川庄作</p>
    <p class="shiming">唐·王维</p>
    <p class="shiju">积雨空林烟火迟，蒸藜炊黍饷东菑。<br/>
漠漠水田飞白鹭，阴阴夏木啭黄鹂。<br/>
山中习静观朝槿，松下清斋折露葵。<br/>
野老与人争席罢，海鸥何事更相疑。</p>
  </div>

  <div class="center">
    <p class="shitou">赠阙下裴舍人</p>
    <p class="shiming">唐·钱起</p>
    <p class="shiju">二月黄莺飞上林，春城紫禁晓阴阴。<br/>
长乐钟声花外尽，龙池柳色雨中深。<br/>
阳和不散穷途恨，霄汉长怀捧日心。<br/>
献赋十年犹未遇，羞将白发对华簪。</p>
  </div>

  <div class="center">
    <p class="shitou">九日齐山登高</p>
    <p class="shiming">唐·杜牧</p>
    <p class="shiju">江涵秋影雁初飞，与客携壶上翠微。<br/>
尘世难逢开口笑，菊花须插满头归。<br/>
但将酩酊酬佳节，不用登临恨落晖。<br/>
古往今来只如此，牛山何必独沾衣？</p>
  </div>

  <div class="center">
    <p class="shitou">长沙过贾谊宅</p>
    <p class="shiming">唐·刘长卿</p>
    <p class="shiju">三年谪宦此栖迟，万古惟留楚客悲。<br/>
秋草独寻人去后，寒林空见日斜时。<br/>
汉文有道恩犹薄，湘水無情吊岂知？<br/>
寂寂江山摇落处，怜君何事到天涯！</p>
  </div>

  <div class="center">
    <p class="shitou">秋兴八首·其一</p>
    <p class="shiming">唐·杜甫</p>
    <p class="shiju">玉露凋伤枫树林，巫山巫峡气萧森。<br/>
江间波浪兼天涌，塞上风雲接地阴。<br/>
丛菊两开他日泪，孤舟一系故园心。<br/>
寒衣处处催刀尺，白帝城高急暮砧。</p>
  </div>

  <div class="center">
    <p class="shitou">咸阳城东楼</p>
    <p class="shiming">唐·许浑</p>
    <p class="shiju">一上高城万里愁，蒹葭杨柳似汀洲。<br/>
溪雲初起日沉阁，山雨欲来风满楼。<br/>
鸟下绿芜秦苑夕，蝉鸣黄叶汉宫秋。<br/>
行人莫问当年事，故国东来渭水流。</p>
  </div>

  <div class="center">
    <p class="shitou">晚次鄂州</p>
    <p class="shiming">唐·卢纶</p>
    <p class="shiju">雲开远见汉阳城，犹是孤帆一日程。<br/>
估客昼眠知浪静，舟人夜语觉潮生。<br/>
三湘愁鬓逢秋色，万里归心对月明。<br/>
旧业已随征战尽，更堪江上鼓鼙声。</p>
  </div>

  <div class="center">
    <p class="shitou">利州南渡</p>
    <p class="shiming">唐·温庭筠</p>
    <p class="shiju">澹然空水对斜晖，曲岛苍茫接翠微。<br/>
波上马嘶看棹去，柳边人歇待船归。<br/>
数丛沙草群鸥散，万顷江田一鹭飞。<br/>
谁解乘舟寻范蠡，五湖烟水独忘机。</p>
  </div>

  <div class="center">
    <p class="shitou">钱塘湖春行</p>
    <p class="shiming">唐·白居易</p>
    <p class="shiju">孤山寺北古亭西，水面初平雲脚低。<br/>
  几处早莺争暖树？谁家新燕啄春泥？<br/>
  乱花渐欲迷人眼，浅草才能没马蹄。<br/>
  最爱湖东行不足，绿杨阴里白沙堤。</p>
  </div>

  <div class="center">
    <p class="shitou">锦瑟</p>
    <p class="shiming">唐·李商隐</p>
    <p class="shiju">锦瑟無端五十弦，一弦一柱思华年。<br/>
  庄生晓梦迷蝴蝶，望帝春心托杜鹃。<br/>
  沧海月明珠有泪，蓝田日暖玉生烟。<br/>
  此情可待成追忆，只是当时已惘然。</p>
  </div>

  <div class="center">
    <p class="shitou">無题</p>
    <p class="shiming">唐·李商隐</p>
    <p class="shiju">相见时难别亦难，东风無力百花残。<br/>
春蚕到死丝方尽，蜡炬成灰泪始干。<br/>
晓镜但愁雲鬓改，夜吟应觉月光寒。<br/>
蓬山此去無多路，青鸟殷勤为探看。</p>
  </div>

  <div class="center">
    <p class="shitou">村行</p>
    <p class="shiming">[宋] 王禹偁</p>
    <p class="shiju">马穿山径菊初黄，信马悠悠野兴长。<br/>
万壑有声含晚籁，数峰无语立斜阳。<br/>
棠梨叶落胭脂色，荞麦花开白雪香。<br/>
何事吟馀忽惆怅？村桥原树似吾乡。</p>
  </div>

  <div class="center">
    <p class="shitou">东溪</p>
    <p class="shiming">[宋] 梅尧臣</p>
    <p class="shiju">行到东溪看水时，坐临孤屿发船迟。<br/>
野凫眠岸有闲意，老树着花无丑枝。<br/>
短短蒲耳齐似剪，平平沙石净于筛。<br/>
情虽不厌住不得，薄暮归来车马疲。</p>
  </div>

  <div class="center">
    <p class="shitou">山园小梅</p>
    <p class="shiming">[宋] 林逋</p>
    <p class="shiju">众芳摇落独暄妍，占尽风情向小园。<br/>
疏影横斜水清浅，暗香浮动月黄昏。<br/>
霜禽欲下先偷眼，粉蝶如知合断魂。<br/>
幸有微吟可相狎，不须檀板共金尊。</p>
  </div>

  <div class="center">
    <p class="shitou">和子由渑池怀旧</p>
    <p class="shiming">[宋] 苏轼</p>
    <p class="shiju">人生到处知何似，应似飞鸿踏雪泥。<br/>
泥上偶然留指爪，鸿飞那复计东西。<br/>
老僧已死成新塔，坏壁无由见旧题。<br/>
往日崎岖还记否，路上人困蹇驴嘶。</p>
  </div>

  <div class="center">
    <p class="shitou">有美堂暴雨</p>
    <p class="shiming">[宋] 苏轼</p>
    <p class="shiju">游人脚底一声雷，满座顽云拨不开。<br/>
天外黑风吹海立，浙东飞雨过江来。<br/>
十分潋滟金樽凸，千杖敲铿羯鼓催。<br/>
唤起谪仙泉酒面，倒倾鲛室泻琼瑰。</p>
  </div>

  <div class="center">
    <p class="shitou">登岳阳楼</p>
    <p class="shiming">[宋] 陈与义</p>
    <p class="shiju">洞庭之东江水西，帘旌不动夕阳迟。<br/>
登临吴蜀横分地，徙倚湖山欲暮时。<br/>
万里来游还望远，三年多难更凭危。<br/>
白头吊古风霜里，老木沧波无限悲。</p>
  </div>

  <div class="center">
    <p class="shitou">过零丁洋</p>
    <p class="shiming">[宋] 文天祥</p>
    <p class="shiju">辛苦遭逢起一经，干戈寥落四周星。<br/>
山河破碎风飘絮，身世浮沉雨打萍。<br/>
惶恐滩头说惶恐，零丁洋里叹零丁。<br/>
人生自古谁无死，留取丹心照汗青。</p>
  </div>

  <div class="center">
    <p class="shitou">梅花九首·其一</p>
    <p class="shiming">[明] <a href="https://baike.baidu.com/item/%E9%AB%98%E5%90%AF/5010983">高启</a></p>
    <p class="shiju">琼姿只合在瑶台，谁向江南处处栽？<br/>
  雪满山中高士卧，月明林下美人来。<br/>
  寒依疏影萧萧竹，春掩残香漠漠苔。<br/>
  自去何郎無好咏，东风愁寂几回开。</p>
  </div>

  <div class="center">
    <p class="shitou">回文</p>
    <p class="shiming">[清] 潘用光</p>
    <p class="shiju">芳春现瑞兆年丰，景物推详识小童。<br/>
长路一人行陌北，远山千籁和林中。<br/>
苍苍点絮柳烟素，片片飞花杏雨红。<br/>
桑采正南村女秀，香裙淡色碧飘风。</p>
  </div>

  <div class="center">
    <p class="shitou"></p>
    <p class="shiming"></p>
    <p class="shiju"></p>
  </div>

<p class="right" style="text-align:right;"><a href="#toc_top">⇑</a></p>

<h3 id="shici-shijing">诗经名句</h3>
<p class="para">言者無罪，闻者足戒。——《诗经·周南·关雎·序》</p>
<p class="para">它山之石，可以攻玉。——《诗经·小雅·鹤鸣》</p>
<p class="para">彼采萧兮，一日不见，如三秋兮。——《诗经·国风·王风·采葛》</p>
<p class="para">巧笑倩兮，美目盼兮。——《诗经·国风·卫风·硕人》</p>
<p class="para">有匪君子，如切如磋，如琢如磨。——《诗经·国风·卫风·淇奥》</p>
<p class="para">桃之夭夭，灼灼其华。——《诗经·国风·周南·桃夭》</p>
<p class="para">关关雎鸠，在河之洲，窈窕淑女，君子好逑。——《诗经·国风·周南·关雎》</p>
<p class="para">死生契阔，与子成说。执子之手，与子偕老。——《诗经·国风·邶风·击鼓》</p>
<p class="para">青青子衿，悠悠我心。——《诗经·国风·郑风·子衿》</p>
<p class="para">投我以桃，报之以李。——《诗经·大雅·抑》</p>
<p class="para">风雨如晦，鸡鸣不已。既见君子，雲胡不喜？——《诗经·国风·郑风·风雨》</p>
<p class="para">战战兢兢，如临深渊，如履薄冰。——《诗经·小雅·小旻》</p>
<p class="para">蒹葭苍苍，白露为霜。所谓伊人，在水一方。——《诗经·国风·秦风·蒹葭》</p>
<p class="para">昔我往矣，杨柳依依。今我来思，雨雪霏霏。——《诗经·小雅·采薇》</p>
<p class="para">靡不有初，鲜克有终。——《诗经·大雅·荡》</p>
<p class="para">知我者谓我心忧，不知我者谓我何求。悠悠苍天，此何人哉？——《诗经·国风·王风·黍离》</p>
<p class="para">硕鼠硕鼠，無食我黍。三岁贯汝，莫我肯顾，逝将去女，适彼乐土。——《诗经·国风·魏风·硕鼠》</p>
<p class="para">呦呦鹿鸣，食野之苹。我有嘉宾，鼓瑟吹笙。——《诗经·小雅·鹿鸣》</p>
<p class="para">投我以木桃，报之以琼瑶。匪报也，永以为好也。——《诗经·国风·卫风·木瓜》</p>
<p class="para">今夕何夕，见此良人。——《诗经·唐风·绸缪》</p>
<p class="para">有美一人，清扬婉兮。邂逅相遇，适我愿兮。——《诗经·郑风·野有蔓草》</p>
<p class="para">士之耽兮，犹可说也。女之耽兮，不可说也。——《诗经·卫风·氓》</p>
<p class="para">静女其姝，俟我於城隅。爱而不见，搔首踟蹰。——《诗经·邶风·静女》</p>
<p class="para">高山仰止，景行行止。——《诗经·小雅·甫田之什·车辖》</p>

<p class="right" style="text-align:right;"><a href="#toc_top">⇑</a></p>

<h3 id="shici-sanju">诗词散句</h3>
<p class="para">★、一上高城万里愁，蒹葭杨柳似汀洲。溪雲初起日沉阁，山雨欲来风满楼。鸟下绿芜秦苑夕，蝉鸣黄叶汉宫秋。行人莫问当年事，故国东来渭水流。——唐·许浑《咸阳城东楼》</p>
<p class="para">★、一夜雨声凉到梦，万荷叶上送秋来。——陈文述《夏日杂诗》</p>
<p class="para">★、一天秋色冷晴湾，无数峰峦远近间。闲上山来看野水，忽于水底见青山。——南宋·翁卷《野望》</p>
<p class="para">★、一失足成千古恨，再回头已百年身。——杨仪《明良记》</p>
<p class="para">★、一寸相思千万绪。人间没个安排处。——李冠《蝶恋花·春暮》</p>
<p class="para">★、一川烟草，满城风絮，梅子黄时雨。——贺铸《青玉案》</p>
<p class="para">★、一条古时水，向我手心流。临行泻赠君，勿薄细碎愁。——刘叉《冰柱》</p>
<p class="para">★、一树寒梅白玉条，迥临村路傍溪桥。应缘近水花先发，疑是经春雪未销。——戎昱《早梅》</p>
<p class="para">★、一片寒微骨，翻成面面心。自从遭点污，抛掷到如今。——明·正德妓（张岱《快园道古》：正德间有妓女，失其名，於客所分咏，以骰子为题。座客惊叹。）</p>
<p class="para">★、一生负气成今日，四海無人对夕阳。——陈寅恪</p>
<p class="para">★、一碗洗心茗，一瓣劫前香。——姬翼（荒烟废垒寻常事，不抵一杯茶，一瓣香。）</p>
<p class="para">★、一箫一剑平生意，负尽狂名十五年。——龚自珍</p>
<p class="para">★、一箫一剑走江湖，千古情愁酒一壶。两脚踏翻尘世路，以天为盖地为庐。——琼瑶（糅合多位诗人作品）</p>
<p class="para">★、万里江湖梦，千山雨雪行。——清江</p>
<p class="para">★、万里长城今犹在，不见当年秦始皇。——清·张英《观家书一封只缘墙事聊有所寄》</p>
<p class="para">★、不分平地与山尖，無限风光尽被占。采得百花成蜜後，为谁辛苦为谁甜？——罗隐《蜂》</p>
<p class="para">★、不知庭霰今朝落，疑是林花昨夜开。——唐·宋之问</p>
<p class="para">★、不知近水花先发，疑是经冬雪未销。——张谓《早梅》</p>
<p class="para">★、不经一番寒彻骨，那得梅花扑鼻香。——黄蘖禅师《上堂开示颂》</p>
<p class="para">★、不要人夸好颜色，只留清气满乾坤。——王冕《墨梅》</p>
<p class="para">★、世事悠悠，美景难留。不可寝於长夜，须来共赏中秋。天宇净，桂花浮。一片月生海，几家人上楼。——释可湘《偈颂·一百零九》</p>
<p class="para">★、世事短如春梦，人情薄似秋雲。——朱敦儒</p>
<p class="para">★、世人笑我忒疯癫，我笑世人看不穿。——唐寅</p>
<p class="para">★、世间爹妈情最真，泪血溶入儿女身。殚竭心力终为子，可怜天下父母心。——慈禧太后（为母富察氏所作）</p>
<p class="para">★、东皋薄暮望，徙倚欲何依。树树皆秋色，山山唯落晖。牧人驱犊返，猎马带禽归。相顾無相识，长歌怀采薇。——王绩《野望》</p>
<p class="para">★、东风不知吹愁去，春日偏能惹恨长。——贾至</p>
<p class="para">★、两脚踏翻尘世路，一肩担尽古人愁。——清·通州诗丐《绝命诗》</p>
<p class="para">★、中庭地白树栖鸦，冷露無声湿桂花。今夜月明人尽望，不知秋思落谁家。——王建《十五夜望月寄杜郎中》</p>
<p class="para">★、举手攀南斗，回身依北辰，出头天外看，谁是我般人。——五台智通禅师</p>
<p class="para">★、事如芳草春长在，人似浮云影不留。——宋·辛弃疾《鹧鸪天·和人韵有所赠》</p>
<p class="para">★、事能知足心常泰，人到无求品自高。——陈伯崖</p>
<p class="para">★、二十五弦弹夜月，不胜清怨却飞来。——唐·钱起《归雁》</p>
<p class="para">★、人人尽说江南好，游人只合江南老。春水碧於天，画船听雨眠。——韦庄《菩萨蛮》</p>
<p class="para">★、人似秋鸿来有信，事如春梦了无痕。——苏轼《正月二十日与潘郭二生出郊寻春忽记去》</p>
<p class="para">★、人归落雁後，思发在花前。——薛道衡</p>
<p class="para">★、人無千日好，花無百日红。——杨文奎《儿女团圆》</p>
<p class="para">★、人言落日是天涯，望极天涯不见家。——李觏《乡思》</p>
<p class="para">★、人间离别易多时，见梅枝，忽相思，几度小窗幽梦手同携。今夜梦中無觅处，漫徘徊，寒侵被，尚未知。——姜夔《江梅引》</p>
<p class="para">★、今夜偏知春气暖，虫声新透绿窗纱。——刘方平《月夜》</p>
<p class="para">★、今来渐异昨，向晚判胜朝。——南北朝·阴铿</p>
<p class="para">★、从此無心爱良夜，任他明月下西楼。——李益《写情》</p>
<p class="para">★、从此音尘各悄然，春山如黛草如烟。——黄景仁《感旧·四》</p>
<p class="para">★、他乡生白发，旧国见青山。——司空曙</p>
<p class="para">★、他年我若为青帝，报与桃花一处开。——黄巢《题菊花》</p>
<p class="para">★、仗义每多屠狗辈，负心多是读书人。——明·曹学佺</p>
<p class="para">★、仙佛茫茫两未成，只知独夜不平鸣。风蓬飘尽悲歌气，泥絮沾来薄幸名。十有九人堪白眼，百無一用是书生。莫因诗卷愁成谶，春鸟秋虫自作声。——黄景仁《杂感》</p>
<p class="para">★、伞放新花随雨开，风掀衣袂脚沾苔。春阶千叠如琴键，又把流光弹一回。——李静《春阶》（李静，湖南当代诗人，这首诗荣获第四届“诗词中国”传统诗词创作大赛七绝一等奖。）</p>
<p class="para">★、伤情处，高城望断，灯火已黄昏。——秦观《满庭芳》</p>
<p class="para">★、似此星辰非昨夜，为谁风露立中宵？——黄景仁《绮怀·十五》</p>
<p class="para">★、但曾相见便相知，相见何如不见时，安得与君相决绝，免教辛苦作相思。——曾缄（译）</p>
<p class="para">★、何处合成愁，离人心上秋。——吴文英《唐多令》</p>
<p class="para">★、何意百炼刚，化为绕指柔。——刘琨</p>
<p class="para">★、何时仗尔看南雪，我与梅花两白头。——查辛香（徐珂《清稗类钞》）</p>
<p class="para">★、凉风吹古木，野火入残营。——戴叔伦</p>
<p class="para">★、凤凰山下雨初晴。水风清，晚霞明。一朵芙蕖，开过尚盈盈。何处飞来双白鹭，如有意，慕娉婷。忽闻江上弄哀筝。 苦含情，遣谁听？烟敛雲收，依约是湘灵。欲待曲终寻问取，人不见，数峰青。——苏轼《江城子·湖上与张先同赋》</p>
<p class="para">★、凭君莫话封侯事，一将功成万骨枯。——曹松《己亥岁》</p>
<p class="para">★、出门便作焚舟计，生不成名死不归。——雍陶</p>
<p class="para">★、别後相思空一水，重来回首已三生。——黄景仁《感旧·二》</p>
<p class="para">★、前不见古人，後不见来者。念天地之悠悠，独怆然而涕下。——陈子昂《登幽州台歌》</p>
<p class="para">★、剑寒花不落，弓晓月逾明。——虞世南</p>
<p class="para">★、劝君莫惜金缕衣，劝君惜取少年时。花开堪折直须折，莫待無花空折枝。——杜秋娘《金缕衣》</p>
<p class="para">★、劳劳车马未离鞍，临事方知一死难。三百年来伤国步，八千里外吊民残。秋风宝剑孤臣泪，落日旌旗大将坛。海外尘氛犹未息，诸君莫作等闲看。——李鸿章《临终诗》</p>
<p class="para">★、十四万人齐解甲，宁無一个是男儿！——花蕊夫人《述亡国诗》</p>
<p class="para">★、十年寒窗無人问，一举成名天下知。我本将心向明月，奈何明月照沟渠。——元末·高明《琵琶记》</p>
<p class="para">★、十年旧约江南梦，独听寒山半夜钟。——王士祯（姑苏寒山寺）</p>
<p class="para">★、十年無限存亡感，并入空江话雨中。——沈德潜</p>
<p class="para">★、​十有九人堪白眼，百無一用是书生。——黄景仁（又称仲则，黄庭坚後裔，清中期诗人）</p>
<p class="para">★、十步杀一人，千里不留行，事了拂衣去，深藏身与名。——李白《侠客行》</p>
<p class="para">★、千锤万凿出深山，烈火焚烧若等闲。粉骨碎身浑不怕，要留清白在人间。——于谦《石灰吟》</p>
<p class="para">★、半壁江山三楚雄，刘郎死去霸图空。尚余遗孽艰难甚，谁与斯人慷慨同？塞上秋风悲战马，神州落日泣哀鸿。几时痛饮黄龙酒，横揽江流一奠公！——汤增璧《挽刘道一》</p>
<p class="para">★、南风知我意，吹梦到西洲。——無名氏《乐府·西洲曲》</p>
<p class="para">★、卧看满天雲不动，不知雲与我俱东。——陈与义</p>
<p class="para">★、去也终须去，住也如何住。若得山花插满头，莫问奴归处。——宋·严蕊《卜算子》</p>
<p class="para">★、去年今日此门中，人面桃花相映红。人面不知何处去，桃花依旧笑春风。——崔护《题都城南庄》</p>
<p class="para">★、友如作畫須求淡，山似論文不喜平。——元•翁朗夫</p>
<p class="para">★、古木阴中系短篷，杖藜扶我过桥东。沾衣欲湿杏花雨，吹面不寒杨柳风。——志南</p>
<p class="para">★、只有天在上，更無山与齐，举头红日近，回首白雲低。——寇准</p>
<p class="para">★、只解沙场为国死，何须马革裹尸还。——徐锡麟《出塞》</p>
<p class="para">★、可怜無定河边骨，犹是春闺梦里人。——陈陶《陇西行》</p>
<p class="para">★、君生我未生，我生君已老。君恨我生迟，我恨君生早。（长沙出土唐代瓷器）</p>
<p class="para">★、君知妾有夫，赠妾双明珠。感君缠绵意，系在红罗襦。妾家高楼连苑起，良人执戟明光里。知君用心如日月，事夫誓拟同生死。还君明珠双泪垂，恨不相逢未嫁时。——唐·张籍《节妇吟》</p>
<p class="para">★、听风听雨过清明。愁草瘗花铭。楼前绿暗分携路，一丝柳、一寸柔情。料峭春寒中酒，交加晓梦啼莺。西园日日扫林亭。依旧赏新晴。黄蜂频扑秋千索，有当时、纤手香凝。惆怅双鸳不到，幽阶一夜苔生。—— 宋·吴文英《风入松》</p>
<p class="para">★、吴山青，越山青，两岸青山相对迎，谁知离别情？君泪盈，妾泪盈，罗带同心结未成，江边潮已平。——林逋《长相思》</p>
<p class="para">★、唯有深恩与旧恨，剑锋未肯等闲合。——《五里村宋墓题壁诗》</p>
<p class="para">★、善鼓雲和瑟，常闻帝子灵。冯夷空自舞，楚客不堪听。苦调凄金石，清音入杳冥。苍梧来怨慕，白芷动芳馨。流水传潇浦，悲风过洞庭。曲终人不见，江上数峰青。——唐·钱起《省试湘灵鼓瑟》</p>
<p class="para">★、因过竹院逢僧话，又得浮生半日闲。——唐·李涉《题鹤林寺僧舍》</p>
<p class="para">★、堪笑翰林陶学士，年年依样画葫芦。——陶谷《自嘲》</p>
<p class="para">★、夕阳返照桃花渡，柳絮飞来片片红。——金冬心</p>
<p class="para">★、多情只有春庭月，犹为离人照落花。——张泌《寄人》</p>
<p class="para">★、多情自古空余恨，好梦由来最易醒。岂是拈花难解脱，可怜飞絮太飘零。香巢乍结鸳鸯社，新句犹书翡翠屏。不为别离已断肠，泪痕也满旧衫青。——清·魏子安《花月痕·第十五回诗》（清嘉庆、同治年间中国第一部长篇自叙抒情小说）</p>
<p class="para">★、夜來攜手夢同遊，晨起盈巾淚莫收。漳浦老身三度病，咸陽宿草八回秋。君埋泉下泥銷骨，我寄人間雪滿頭。阿衛韓郎相次去，夜臺茫昧得知不？——唐·白居易《梦微之》｜注：元稹（７７９－８３１），字微之，与白同科及第，終生詩友；阿卫：微之幼子；韩郎：微之爱婿。</p>
<p class="para">★、夜长争得薄情知？春初早被相思染。——姜夔《踏莎行》</p>
<p class="para">★、大明湖，明湖大，大明湖里有荷花，荷花上面有蛤蟆，一戳一蹦跶。——张宗昌《咏大明湖》</p>
<p class="para">★、天不老，情难绝。心似双丝网，中有千千结。——张先《千秋岁》</p>
<p class="para">★、天为帐幕地为毡，日月星晨伴我眠。夜间不敢长伸脚，恐踏山河社稷穿。</p>
<p class="para">★、女娲炼石已荒唐，又向荒唐演大荒。失去幽灵真境界，幻来亲就臭皮囊。好知运败金無彩，堪叹时乖玉不光。白骨如山忘姓氏，無非公子与红妆。——清·曹雪芹《嘲顽石幻相》</p>
<p class="para">★、如今却忆江南乐，当时年少春衫薄。骑马倚斜桥，满楼红袖招。——韦庄《菩萨蛮》</p>
<p class="para">★、如此夜，独坐看天孙。流水浮灯惊一梦，清风逐浪已三春。弹指付微尘。／声渐断，渐断渐销魂。斯世常疑非吾世，此身或恐是他身。谁问假与真。——小号鯊魚《双调忆江南·卜案》
</p>
<p class="para">★、子夜思爱涛，存殁两相抛。月色凉若水，心绪乱如毛。相隔九万八千里，红尘好似一江潮。从此不问萧郎事，任他柳絮杨花飘。——民国·薛涛</p>
<p class="para">★、宁可枝头抱香死，何曾吹落北风中。——宋·郑思肖《寒菊》（自靖节後，咏菊之一绝。）</p>
<p class="para">★、官無名字私無债，架有衣裳廪有储。只此便同天上乐，不知天上又何如？——《王居士墓中诗》</p>
<p class="para">★、客路青山外，行舟绿水前。潮平两岸阔，风正一帆悬。海日生残夜，江春入旧年。乡书何处达？归雁洛阳边。——唐·王湾《次北固山下》</p>
<p class="para">★、寂寞空庭春欲晚，梨花满地不开门。——刘方平《春怨》</p>
<p class="para">★、富家不用买良田，书中自有千钟粟。安居不用架高堂，书中自有黄金屋。出门無车毋须恨，书中有马多如簇。娶妻無媒毋须恨，书中有女颜如玉。男儿欲遂平生志，勤向窗前读六经。——赵恒《劝学诗》</p>
<p class="para">★、寒山几堵，风低削碎中原路。秋空一碧无今古，醉袒貂裘，略记寻呼处。／男儿身手和谁赌！老来猛气还轩举。人间多少闲狐兔，月黑沙黄，此际偏思汝。——陈维崧《醉落魄·咏鹰》</p>
<p class="para">★、寒鸦飞数点，流水绕孤村。斜阳欲落处，一望黯消魂。——杨广《野望》</p>
<p class="para">★、小窗前，疏影下。鸾镜弄妆初罢。梅似雪，雪如人。都無一点尘。暮江寒，人响绝。更着朦胧微月。山似玉，玉如君。相看一笑温。——向子湮《更漏子》</p>
<p class="para">★、少年侠气，交结五都雄。肝胆洞，毛发耸。立谈中，死生同，一诺千金重。——贺铸《六州歌头》</p>
<p class="para">★、少年听雨歌楼上，红烛昏罗帐。壮年听雨客舟中，江阔雲低断雁叫西风。而今听雨僧庐下，鬓已星星也。悲欢离合总無情，一任阶前点滴到天明。——蒋捷《虞美人》</p>
<p class="para">★、尘劳迥脱事非常，紧把绳头做一场。不经一番寒彻骨，怎得梅花扑鼻香。——唐·黄蘖（nie4）</p>
<p class="para">★、尽日寻春不见春，芒鞋踏遍陇头雲。归来笑拈梅花嗅，春在枝头已十分。——唐·無尽藏《嗅梅》</p>
<p class="para">★、山上乱雲随手变，浙东飞雨过江来。——殷尧藩</p>
<p class="para">★、山上青松陌上尘，雲泥岂合得相亲。举世尽嫌良马瘦，唯君不弃卧龙贫。千金未必能移性，一诺从来许杀身。莫道书生無感激，寸心还是报恩人。——戎昱</p>
<p class="para">★、山中何事？松花酿酒，春水煎茶。——张可久《人月圆·山中房事》</p>
<p class="para">★、山中何所有？岭上多白雲。只可自怡悦，不堪持寄君。——南朝·陶弘景《诏问山中何所有赋诗以答》</p>
<p class="para">★、山外青山楼外楼，西湖歌舞几时休。暖风熏得游人醉，直把杭州作汴州。——林升《题临安邸》</p>
<p class="para">★、山宜冲雪上，诗好带风吟。——姚合</p>
<p class="para">★、岫垂烟淡淡，窗映雪亭亭。看回瘦骨玉山青。寒风晚浦晴。咒鸥轻点点，飘絮舞盈盈。尽收酒中薄雲阴。琼飞淡月明。——《巫山一段雲》（回文）</p>
<p class="para">★、平生不会相思，才会相思，便害相思。身似浮雲，心如飞絮，气若游丝。空一缕余香在此，盼千金游子何之。证候来时，正是何时？灯半昏时，月半明时。——徐再思《折桂令·春情》</p>
<p class="para">★、年年岁岁花相似，岁岁年年人不同。——唐·刘希夷《代悲白头翁》</p>
<p class="para">★、庐山竹影几千秋，雲锁高峰水自流。万里长江飘玉带，一轮明月滚金球。路遥西北三千界，势压东南百万州。美景一时观不尽，天缘有份再来游。——郭德纲</p>
<p class="para">★、归来饱饭黄昏後，不脱蓑衣卧月明。——施公曾（引吕岩此诗写龙虎天师，遂不及杜牧名句，但贵在诗意清新。小小牧童，吃的饱饱。黄昏之後，瞌睡来找。连蓑衣也懒得脱去，便躺在月夜的草地上酣然入梦了。）</p>
<p class="para">★、当年不肯嫁春风，無端却被秋风误。——贺铸《踏莎行》</p>
<p class="para">★、待到秋来九月八，我花开後百花杀。冲天香阵透长安，满城尽带黄金甲。——黄巢《不第後赋菊》</p>
<p class="para">★、得即高歌失即休，多愁多恨亦悠悠。今朝有酒今朝醉，明日愁来明日愁。——唐·罗隐《自遣》</p>
<p class="para">★、微微风簇浪，散作满河星。——查慎行</p>
<p class="para">★、心有猛虎，细嗅蔷薇。一生穷困，好在夫妻情深，举案齐眉。欲买桂花同载酒，终不似、少年游。——刘过《唐多令》</p>
<p class="para">★、心随南雲逝，形随北雁来。故乡篱下菊，今日几花开。——江淹</p>
<p class="para">★、思君如满月，夜夜减清辉。——张九龄《赋得自君之出矣》</p>
<p class="para">★、恨世间情为何物，直教生死相许。——元好问《摸鱼儿》</p>
<p class="para">★、恸哭六军俱缟素，冲冠一怒为红颜。——吴伟业《圆圆曲》</p>
<p class="para">★、惜花情绪無由禁，哪更余红掠面飞。——《山西晋中龙白金墓东北壁墨书七言诗》</p>
<p class="para">★、愿得此身长报国，何须生入玉门关。——戴叔伦《塞上曲二首·其二》</p>
<p class="para">★、慷慨歌燕市，从容作楚囚。引刀成一快，不负少年头。</p>
<p class="para">★、我亦飘零久，十年来，深恩负尽，死生师友。——顾贞观《金缕曲》</p>
<p class="para">★、我住长江头，君住长江尾。日日思君不见君，共饮长江水。此水几时休，此恨何时已。只愿君心似我心，定不负、相思意。——北宋·李之仪《卜算子》</p>
<p class="para">★、我有一瓢酒，可以慰风尘。——韦应物《简卢陟》</p>
<p class="para">★、我本将心向明月，奈何明月照沟渠。——高明《琵琶记》</p>
<p class="para">★、我来问道無馀事，雲在青天水在瓶。——李翱（药山寻僧问道，写下了这脍炙人口的诗篇。赵子昂曾录此篇，书文并美。在天为雲，在瓶为水，任其自然，一派逍遥。）</p>
<p class="para">★、手把青秧插满田，低头便见水中天。心地清净方为道，退步原来是向前。——唐·布袋和尚《插秧诗》</p>
<p class="para">★、打起黄莺儿，莫教枝上啼。啼时惊妾梦，不得到辽西。——金昌绪《闺怨》</p>
<p class="para">★、投我以木瓜，报之以琼琚。匪报也，永以为好也！投我以木桃，报之以琼瑶。匪报也，永以为好也！投我以木李，报之以琼玖。匪报也，永以为好也。——《诗经》</p>
<p class="para">★、折芦花赠远，零落一身秋。——张炎《甘州·记玉关》</p>
<p class="para">★、折花逢驿使，寄与陇头人。江南無所有，聊寄一枝春。——陆凯</p>
<p class="para">★、掬水月在手，弄花香满衣。——於良史《春山夜月》</p>
<p class="para">★、搴帷拜母河梁去，白发愁看泪眼枯。惨惨柴门风雪夜，此时有子不如無。——黄景仁《别老母》</p>
<p class="para">★、故国三千里，深宫二十年。一声何满子，双泪落君前。——张祜《宫词》</p>
<p class="para">★、文章已满行人耳，一度思卿一怆然。——李忱《吊白居易》</p>
<p class="para">★、新酒又添残酒困，今春不减前春恨。——赵令畤《蝶恋花》</p>
<p class="para">★、日出扶桑一丈高，人间万事细如毛。野夫怒见不平处，磨损胸中万古刀。——刘叉《姚秀才爱予小剑因赠》</p>
<p class="para">★、日日花前常病酒，镜里不辞朱颜瘦。——冯延巳《蝶恋花》</p>
<p class="para">★、日暮苍山远，天寒白屋贫。柴门闻犬吠，风雪夜归人。——刘长卿《逢雪宿芙蓉山主人》</p>
<p class="para">★、时来天地皆同力，运去英雄不自由。——罗隐《筹笔驿》（叹诸葛不得其时）</p>
<p class="para">★、明朝望乡处，应见陇头梅。——宋之问（流放钦州，望见岭上早开的梅花，想起南朝古人托信差寄折梅给故乡亲友。有点悲伤，有点浪漫，山海远，托草木报平安。）</p>
<p class="para">★、易求無价宝，难得有情郎。枕上潜垂泪，花间暗断肠。——唐·鱼幼薇《赠邻女》</p>
<p class="para">★、昔去雪如花，今来花似雪。——南北朝·范雪《别诗》</p>
<p class="para">★、昔我往矣，杨柳依依。今我来思，雨雪霏霏。——《诗经》</p>
<p class="para">★、春日宴，绿酒一杯歌一遍。再拜陈三愿：一愿郎君千岁，二愿妾身常健，三愿如同梁上燕。岁岁长相见。——冯延巳《长命女》</p>
<p class="para">★、春日游，杏花吹满头。陌上谁家年少，足风流？妾拟将身嫁与，一生休。纵被無情弃，不能羞。——韦庄《思帝乡》</p>
<p class="para">★、春有百花秋有月，夏有凉风冬有雪。若無闲事挂心头，便是人间好时节。——宋·無门禅师《無门关》</p>
<p class="para">★、春未绿，鬓先丝，人间别久不成悲。谁教岁岁红莲夜，两处沉吟各自知。——姜夔《鹧鸪天》</p>
<p class="para">★、春来十日無人见，一树寒梅已著花。——明·王鏊《震泽集》</p>
<p class="para">★、春水春池满，春时春草生。春人饮春酒，春鸟弄春声。（唐代官窑瓷器）</p>
<p class="para">★、春水碧於天，画船听雨眠。——韦庄《菩萨蛮·人人尽说江南好》</p>
<p class="para">★、春色临边尽，黄雲出塞多。——郎士元</p>
<p class="para">★、晨驾旌旄列队行，龙旗遥映凤城明。护霜雲外天颜碧，笼水烟边山色青。新岁野郊春气霭，今朝村市晓晴生。鞠躬稽首参天处，四海讴歌贺太平。——《大祀》</p>
<p class="para">★、暮江平不动，春花满正开。流波将月去，潮水带星来。——杨广《春江花月夜》</p>
<p class="para">★、曲终人不见，江上数峰青。——钱起</p>
<p class="para">★、更深月色半人家，北斗阑干南斗斜。今夜偏知春气暖，虫声新透绿窗纱。——唐·刘方平《春怨》</p>
<p class="para">★、曾伴浮雲归晚翠，犹陪落日泛秋声。世间無限丹青手，一片伤心画不成。——唐·高蟾《金陵晚望》</p>
<p class="para">★、曾虑多情损梵行，入山又恐别倾城，世间安得双全法，不负如来不负卿。——曾缄（译）</p>
<p class="para">★、最是人间留不住，朱颜辞镜花辞树。——王国维（与钟雲舫“最可怜花蕊飘零，早埋了春闺宝镜”有同声之妙。）</p>
<p class="para">★、月暗送潮风，相寻路不通。菱歌唱不辍，知在此塘中。——崔国辅</p>
<p class="para">★、月落乌啼霜满天，江枫渔火对愁眠。姑苏城外寒山寺，夜半钟声到客船。——唐·张继《枫桥夜泊》</p>
<p class="para">★、有人住高楼，有人在深沟。有人光万丈，有人一身锈。世人万千种，浮雲莫去求。斯人若彩虹，遇上方知有。——韩寒（译）《怦然心动》</p>
<p class="para">★、朔风如解意，容易莫摧残。——崔道融《梅花》</p>
<p class="para">★、望门投止思张俭，忍死须臾待杜根。——谭嗣同《狱中绝笔》（“不有死者，無以召後来”）</p>
<p class="para">★、松下無人一局残，山中松子落棋盘，神仙自有神仙着，千古输赢下不完。——苍雪大师</p>
<p class="para">★、枕前泪共阶前雨，隔个窗儿滴到明。——宋·聂胜琼《鹧鸪天》</p>
<p class="para">★、柔情似水，佳期如梦，忍顾鹊桥归路。两情若是久长时，又岂在朝朝暮暮。——秦观《鹊桥仙》</p>
<p class="para">★、树动悬冰落，枝高出手寒。——庾信</p>
<p class="para">★、树头树底觅残红，一片西飞一片东。自是桃花贪结子，错教人恨五更风。——王建</p>
<p class="para">★、树树皆秋色，山山唯落晖。——王绩</p>
<p class="para">★、桃李春风一杯酒，江湖夜雨十年灯。——北宋·黄庭坚《寄黄几复》</p>
<p class="para">★、桃花坞里桃花庵，桃花庵里桃花仙。桃花仙人种桃树，又摘桃花换酒钱。酒醒只来花前坐，酒醉还来花下眠。半醒半醉日复日，花落花开年复年。但愿老死花酒间，不愿鞠躬车马前。车尘马足贵者趣，酒盏花枝贫贱缘。若将富贵比贫者，一在平地一在天。若将花酒比车马，他得驱驰我得闲。别人笑我太疯癫，我笑他人看不穿。不见五陵豪杰墓，无花无酒锄做田——明·唐寅《桃花庵歌》</p>
<p class="para">★、桃花尽日随流水，洞在清溪何处边。——张旭《桃花溪》</p>
<p class="para">★、梅须逊雪三分白，雪却输梅一段香。——宋·卢梅坡《雪梅·其一》</p>
<p class="para">★、梧桐半死清霜後，头白鸳鸯失伴飞。——贺铸《鹧鸪天》</p>
<p class="para">★、楚楚腰肢掌上轻，得人怜处最分明。——黄景仁《绮怀·一》</p>
<p class="para">★、欲将心事付瑶琴，知音少，弦断有谁听。——岳飞《小重山》</p>
<p class="para">★、欲将轻骑逐，大雪满弓刀。——卢纶《和张仆射塞下曲·其三》</p>
<p class="para">★、欲得周郎顾，时时误拂弦。——唐·李端《听筝》</p>
<p class="para">★、欲知起望相思意，看取山雲一段愁。——马雲奇《诸公破落官蕃中制作》（敦煌石窟抄本诗十三首）</p>
<p class="para">★、此恨平分取，更無言语空相觑。——毛滂《惜分飞》</p>
<p class="para">★、汉上繁华，江南人物，尚遗宣政风流。绿窗朱户，十里烂银钩。一旦刀兵齐举，旌旗拥、百万貔貅。长驱入，歌台舞榭，风卷落花愁。　　清平三百载，典章人物，扫地俱休。幸此身未北，犹客南州。破鉴徐郎何在，空惆怅、相见無由。从今後，梦魂千里，夜夜岳阳楼。——徐君宝妻《满庭芳》</p>
<p class="para">★、汝父年来实鲜欢，牵衣故作别离难。此行不是长安客，莫向浮雲直北看。——黄景仁《幼女》</p>
<p class="para">★、汝辈何知吾自悔，枉抛心力作诗人。——黄景仁</p>
<p class="para">★、江上晚来堪画处，渔人披得一蓑归。——唐·郑谷</p>
<p class="para">★、江南几度梅花发，人在天涯鬓已斑。——刘著《鹧鸪天·雪照山城玉指寒》</p>
<p class="para">★、江南無所有，聊赠一枝春。——陆凯《赠范晔诗》</p>
<p class="para">★、江山代有才人出，各领风骚数百年。——赵翼《论诗五首·其二》（清乾嘉时期，由王士禛倡导的神韵说余响犹在，性灵、肌理、格调三说并行，以沈德潜为代表的格调派主张“不读唐以後书”，复古思潮明显。赵翼反对这个理念，他称宋代的苏轼为“继李、杜後为一大家也”，同时对南宋的陆游、明代的高启等唐以後诗人给予很高评价。如其《论诗》雲：“词客争新角短长，迭开风气递登场。自身已有初中晚，安得千秋尚汉唐。”赵翼反对尊古贬今，认为时代在发展和变化，纵然前人诗歌有着厚重的积累，极高的成就，但诗人们仍可以通过创新推进诗歌向前发展。荣古谑今，是根深蒂固的偏见，甚至将高启与李白媲美。正是出於这种理念，所以赵翼才有此诗此言。）</p>
<p class="para">★、江山王气空千劫，桃李春风又一年。——耶律楚材《鹧鸪天·题七真洞》</p>
<p class="para">★、江水为竭，冬雷震震，夏雨雪，山無陵，無天地合，乃敢与君绝。</p>
<p class="para">★、沅湘流不尽，屈子怨何深。日暮秋风起，萧萧枫树林。——唐·戴叔伦《题三闾大夫庙》</p>
<p class="para">★、沙上并禽池上暝，雲破月来花弄影。重重帘幕密遮灯，风不定，人初静，明日落红应满径。——张先《天仙子》</p>
<p class="para">★、沾衣欲湿杏花雨，吹面不寒杨柳风。——志南《绝句》</p>
<p class="para">★、泽国江山入战图，生民何计乐樵苏。凭君莫话封侯事，一将功成万骨枯。传闻一战百神愁，两岸强兵过未休。谁道沧江总無事，近来长共血争流。——唐·曹松《己亥岁二首·僖宗广明元年》</p>
<p class="para">★、洞庭青草，近中秋、更無一点风色。玉鉴琼田三万顷，著我扁舟一叶。素月分辉，明河共影，表里俱澄澈。悠然心会，妙处难与君说。应念岭海经年，孤光自照，肝肺皆冰雪。短发萧骚襟袖冷，稳泛沧溟空阔。尽挹西江，细斟北斗，万象为宾客。扣舷独啸，不知今夕何夕。——张孝祥《念奴娇·过洞庭》</p>
<p class="para">★、流光容易把人抛，红了樱桃，绿了芭蕉。——蒋捷《一剪梅》</p>
<p class="para">★、浮生只合尊前老，雪满长安道。故人早晚上高台，赠我江南春色、一枝梅。——舒亶《虞美人·寄公度》</p>
<p class="para">★、深处花开尽，迟眠人不知。——於鹄</p>
<p class="para">★、湘江二月春水平，满月和风宜夜行。——元结</p>
<p class="para">★、溪雲初起日沉阁，山雨欲来风满楼。——许浑《咸阳城东楼》</p>
<p class="para">★、滚滚长江东逝水，浪花淘尽英雄。是非成败转头空。青山依旧在，几度夕阳红。白发渔樵江渚上，惯看秋月春风。一壶浊酒喜相逢。古今多少事，都付笑谈中。——杨慎《临江仙》</p>
<p class="para">★、满堂花醉三千客，一剑霜寒十四州。——贯休</p>
<p class="para">★、满载一船秋色，平铺十里湖光。——张孝祥《西江月·阻风山峰下》</p>
<p class="para">★、火树银花合，星桥铁锁开。——苏味道《正月十五日夜道》</p>
<p class="para">★、無穷歌舞今何在，都残荒芜伴月明。——《上好牢一号宋墓题壁诗》</p>
<p class="para">★、片雲风驾雨飞来，顷刻凭看遍九垓。楹外近聆新水响，遥穹一碧见天开。</p>
<p class="para">★、独有宦游人，偏惊物候新。雲霞出海曙，梅柳渡江春。淑气催黄鸟，晴光转绿苹。忽闻歌古调，归思欲沾巾。——杜审言《和晋陵陆丞早春游望》</p>
<p class="para">★、猿啼客散暮江头，人自伤心水自流。同作逐臣君更远，青山万里一孤舟。——刘长卿</p>
<p class="para">★、珊瑚百尺珠千斛，难换罗敷未嫁身。——黄景仁《感旧·三》</p>
<p class="para">★、生命诚可贵，爱情价更高。若为自由故，二者皆可抛。——匈牙利·裴多菲</p>
<p class="para">★、男儿作健向沙场，自爱登台不望乡。太白高高天尺五，宝刀明月共辉光。——黄景仁</p>
<p class="para">★、疏影横斜水清浅，暗香浮动月黄昏。——林逋《山园小梅》</p>
<p class="para">★、白首相逢征战後，青春已过乱离中。——刘长卿</p>
<p class="para">★、相逢尽道休官好，林下何曾见一人。——灵澈</p>
<p class="para">★、知我者，谓我心忧；不知我者，谓我何求。——《诗经》（？）</p>
<p class="para">★、福王少小风流惯，不爱江山爱美人。——陈於之《题桃花扇》</p>
<p class="para">★、禪宗：菩提本無树，明镜亦非台。本来無一物，何处惹尘埃。——慧能</p>
<p class="para">★、禪宗：身是菩提树，心如明镜台。时时勤拂拭，勿使惹尘埃。——神秀</p>
<p class="para">★、离恨做成春夜雨。添得春江，划地东流去。弱柳系船都不住。为君愁绝听鸣橹。君到南徐芳草渡。想得寻春，依旧当年路。後夜独怜回首处。乱山遮隔無重数。——宋·杨炎正《蝶恋花·别范南伯》</p>
<p class="para">★、繁霜尽是心头血，洒向千峰秋叶丹。——戚继光（孤臣北望，秋叶流丹。虽有悍妻如猛虎，大丈夫亦壮哉！）</p>
<p class="para">★、红衣佳人白衣友，朝与同歌暮同酒；世人谓我恋长安，其实只恋长安某。——殊同（本名高松，现代人，网络後起之秀，甘棠诗社甘棠六子之一。）</p>
<p class="para">★、纤雲弄巧，飞星传恨，银汉迢迢暗度。金风玉露一相逢，便胜却人间無数。</p>
<p class="para">★、纱窗日落渐黄昏，金屋無人见泪痕。寂寞空庭春欲晚，梨花满地不开门。——唐·刘方平《春怨》</p>
<p class="para">★、纵使晴明無雨色，入雲深处亦沾衣。——张旭</p>
<p class="para">★、纵使有花兼有月，可堪無酒又無人。——令狐楚</p>
<p class="para">★、练得身形似鹤形，千株松下两函经。我来问道無余说，雲在青天水在瓶· ——唐·李翱《赠药山高僧惟俨》</p>
<p class="para">★、细草空林，丝丝冷雨挽风片。瘦小孤魂，伴个人儿便。寂寞泉台，今夜呼君遍。朦胧见，鬼灯一线，露出桃花面。——黄景仁《点绛唇·细草空林》</p>
<p class="para">★、细雨湿衣看不见，闲花落地听無声。——刘长卿</p>
<p class="para">★、绿树阴浓夏日长，楼台倒影入池塘。——高骈《山亭夏日》</p>
<p class="para">★、绿遍山原白满川，子规声里雨如烟。——翁卷《乡村四月》</p>
<p class="para">★、美酒饮教微醉後，好花看到半开时。——宋·邵雍《安乐窝中吟》</p>
<p class="para">★、羞日遮罗袖，愁春懒起床。易求無价宝，难得有情郎。枕上潜垂泪，花间暗断肠。自能窥宋玉，何必恨王昌。——唐·鱼幼薇《赠邻女》</p>
<p class="para">★、翻被梨花冷看，人生苦恋天涯。——张炎</p>
<p class="para">★、自古不闻书不载，一剑能却百万兵。——三楚渔人臣张永进《白雀歌》（敦煌抄本诗）</p>
<p class="para">★、自古美人如名将，不许人间见白头。——佟氏姬人名艳雪（袁枚《随园诗话》）</p>
<p class="para">★、自在飞花轻似梦，無边丝雨细如愁，宝帘闲挂小银钩。——秦观《浣溪沙》</p>
<p class="para">★、艅艎何泛泛，空水共悠悠。阴霞生远岫，阳景逐回流。蝉噪林逾静，鸟鸣山更幽。此地动归念，长年悲倦游。——南朝梁·王籍《入若耶溪》</p>
<p class="para">★、色不迷人人自迷，情人眼里出西施。有缘千里来相会，三笑徒然当一痴。——黄增《集杭州俗语诗》（沈复《浮生六记》：“情之所钟，虽丑不嫌。”）</p>
<p class="para">★、艳阳桃李节，皎洁不成妍。——南北朝·鲍照</p>
<p class="para">★、芦叶满汀洲，寒沙带浅流。二十年重过南楼。柳下系船犹未稳，能几日，又中秋。黄鹤断矶头，故人今在否？旧江山浑是新愁。欲买桂花同载酒，终不似，少年游。——宋·刘过《唐多令》</p>
<p class="para">★、花开不并百花丛，独立疏篱趣未穷。宁可枝头抱香死，何曾吹落北风中！——宋·郑思肖《寒菊》</p>
<p class="para">★、芳树無人花自落，春山一路鸟空啼。——唐·李华《春行即兴》</p>
<p class="para">★、苦恨年年压金线，为他人作嫁衣裳。——唐·秦韬玉《贫女》</p>
<p class="para">★、茫茫来日愁如海，寄语羲和快著鞭。——黄景仁《绮怀·十六》</p>
<p class="para">★、草铺横野六七里，笛弄晚风三四声。归来饱饭黄昏後，不脱蓑衣卧月明。——唐·吕岩《牧童》</p>
<p class="para">★、草长莺飞二月天，拂堤杨柳醉春烟。——高鼎《村居》</p>
<p class="para">★、荣华花上露，富贵草头霜。——戴全德（清代戏曲家）</p>
<p class="para">★、莫道無心雲是道，無心犹隔一重关。丈夫自有冲天志，不向如来行处行。——安察禅师</p>
<p class="para">★、莺啼二月三月时，花发千山万山里。——唐·任华《寄杜拾遗》</p>
<p class="para">★、菩提本無树，明镜亦非台。本来無一物，何处惹尘埃。——慧能【身是菩提树，心如明镜台。时时勤拂拭，勿使惹尘埃。——神秀】（禅宗因这两首诗，自此亦分为顿悟与渐悟两派。）</p>
<p class="para">★、萧萧梧叶送寒声，江上秋风动客情。——叶绍翁《夜书所见》</p>
<p class="para">★、落叶他乡树，寒灯独夜人。——马戴</p>
<p class="para">★、落花人独立，微雨燕双飞。——五代·翁宏《春残》（原詩：又是春残也，如何出翠帏？落花人独立，微雨燕双飞。寓目魂将断，经年梦亦非。那堪向愁夕，萧飒暮蝉辉。）</p>
<p class="para">★、衣不如新，人不如故。——汉《古艳歌》</p>
<p class="para">★、西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。——唐·张志和《渔歌子》</p>
<p class="para">★、西风吹老洞庭波，一夜湘君白发多。醉後不知天在水，满船清梦压星河。——元·唐珙《题龙阳县青草湖》</p>
<p class="para">★、西风吹醒英雄梦，不是咸阳是洛阳。——关先生（名关铎，字不详，号不详，生年不详。1355年，率十万红巾军将士北伐，走怀庆入山西，是为中路军。）</p>
<p class="para">★、读书不觉已春深，一寸光阴一寸金。不是道人来引笑，周情孔思正追寻。——唐·王贞白《白鹿洞二首·其一》（注：原诗下句非“寸金难买寸光阴”）</p>
<p class="para">★、谁将诗卷掷江流，定不与江东向流。——黄景仁《笥河先生偕宴太白歌醉中作歌》</p>
<p class="para">★、谁忆青春富贵，为怜四海苍生。——张弘范《木兰花慢》</p>
<p class="para">★、贵逼人来不自由，龙骧凤翥势难收。满堂花醉三千客，一剑霜寒十四州。鼓角揭天嘉气冷，风涛动地海山秋。东南永作金天柱，谁羡当时万户侯。——唐·贯休《献钱尚父》</p>
<p class="para">★、路遥西北三千界，势压东南百万州。——朱元璋（帝王手笔，自带王者之气。）</p>
<p class="para">★、踏破铁鞋無觅处，得来全不费工夫。——夏元鼎《绝句》</p>
<p class="para">★、踞蹯千古肇豪英，王气葱葱五色精。岩虎镇山风偃草，潭龙嘘气水明星。天开万载兴王处，地辟千秋永朕京。咸以六朝亨替阅，前祯祯後後嘉祯。——《钟山雲》</p>
<p class="para">★、达摩西来一字無，全凭心意用功夫；若在纸上寻妙法，笔尖蘸干洞庭湖。——禅宗七祖</p>
<p class="para">★、近乡情更怯，不敢问来人。——宋之问《渡汉江》</p>
<p class="para">★、近水楼台先得月，向阳花木易为春。——宋·苏麟《断句》</p>
<p class="para">★、还卿一钵無情泪，恨不相逢未剃时。——苏曼殊</p>
<p class="para">★、还君明珠双泪垂，恨不相逢未嫁时。——唐·张籍《节妇吟》</p>
<p class="para">★、迢迢牵牛星，皎皎河汉女。盈盈一水间，脉脉不得语。——《古诗十九首》</p>
<p class="para">★、醉卧沙场君莫笑，古来征战几人回？——王翰《凉州词二首·其一》</p>
<p class="para">★、野渡花争发，春塘水乱流。——李嘉祐</p>
<p class="para">★、铿锵冰有韵，的皪玉無瑕。森然气结一千里，滴沥声沉十万家。——刘叉</p>
<p class="para">★、长城万里今犹在，不见当年秦始皇。——张英</p>
<p class="para">★、长恨人心不如水，等闲平地起波澜。——刘禹锡</p>
<p class="para">★、长江後浪推新浪，浮事新人换旧人。——北宋·刘斧《青琐高议》</p>
<p class="para">★、陌上花开，卿可缓缓归矣。——吴越王（为其妻所作）</p>
<p class="para">★、陌上花开缓缓归，江山犹是昔人非。遗民几度垂垂老，游女长歌缓缓归。——苏轼《陌上花》</p>
<p class="para">★、雨中黄叶树，灯下白头人。——司空曙</p>
<p class="para">★、雨里鸡鸣一两家，竹溪村路板桥斜。——王建《雨过山村》</p>
<p class="para">★、雪满山中高士卧，月明林下美人来。——高启（拟人写梅花，论仙气之飘逸，几無出其右者。）</p>
<p class="para">★、雲中君不见，竟夕自悲秋。——马戴《楚江怀古》</p>
<p class="para">★、雲想衣裳花想容， 春风拂槛露华浓。若非群玉山头见， 会向瑶台月下逢。——李白《清平调·其一》</p>
<p class="para">★、雲物凄清拂曙流，汉家宫阙动高秋。残星几点雁横塞，长笛一声人倚楼。紫艳半开篱菊静，红衣落尽渚莲愁。鲈鱼正美不归去，空戴南冠学楚囚。——赵嘏《长安晚秋》</p>
<p class="para">★、青鸟不传雲外信，丁香空结雨中愁。——李璟</p>
<p class="para">★、静听花开花落，坐看雲卷雲舒。</p>
<p class="para">★、静观庭前花开花落，闲看天上雲卷雲舒。宠辱不惊，去留無意。——明·洪应明《菜根谭》</p>
<p class="para">★、面壁十年图破壁，难酬蹈海亦英雄。——周恩来</p>
<p class="para">★、鞭影非惟示阿难，敲空作响孰知还。当时未必皆良马，应妒清风起亦幡。——释可湘《颂古十四首·外道问佛》</p>
<p class="para">★、须知少日拏雲志，曾许人间第一流。——吴庆坻《悔余生·题三十小象》（吴庆坻，字子修、敬疆，号悔余生。</p>
<p class="para">★、预愁明日相思处，匹马千山与万山。——唐·李嘉祐</p>
<p class="para">★、频挚天翼试雪毛，双目幽寒喙如刀，穿雲掠岭身如电，奋驰钢爪断狼腰。——《鷹之路》</p>
<p class="para">★、风前带是同心结，杯底人如解语花。——黄景仁《感旧·一》</p>
<p class="para">★、风声，雨声，读书声，声声入耳；家事，国事，天下事，事事关心。——明·顾宪成《题东林书院联》</p>
<p class="para">★、风流不见秦淮海，寂寞人间五百年。——王士祯《夜泊高邮》（顺治十七年）</p>
<p class="para">★、鸟向檐上飞，雲从窗里出。——吴均《山中杂诗》</p>
<p class="para">★、黄梅时节家家雨，青草池塘处处蛙。——赵师秀《约客》</p>
<p class="para">★、黄河远上白雲间，一片孤城万仞山。羌笛何须怨杨柳，春风不度玉门关。——《凉州词》</p>
<p class="para">★、黑发不知勤学早，白首方悔读书迟。——颜真卿</p>

<p class="right" style="text-align:right;"><a href="#toc_top">⇑</a></p>
</body>
</html>